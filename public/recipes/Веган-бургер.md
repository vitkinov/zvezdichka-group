---
title: Веган бургер с питка от червена леща, броколи фритър и крем сирене от тофу
mealType: breakfast
author: Любомир Белчев
image: /images/veggie-burger.jpg
---
## Питки от червена леща (за 4 бургера)
### Необходими продукти
- 500 г червена леща
- 1/2 лимон (сокът)
- 4 ч.л. сол (по вкус може и по-малко)
- 1 ч. чаша вода
- 5 с.л. зехтин
- (по желание) семена за поръсване – сусам, лен, чиа

### Начин на приготвяне
1. Накисни лещата във вода за една нощ (или поне 8 часа).
2. Изплакни я и сложи в блендер с водата, зехтина, лимоновия сок и солта.
3. Пасирай до гладко тесто (като гъста палачинкова смес).
4. Оформи 4 кръгли питки и ги сложи върху хартия за печене.
5. Поръси със семена по желание.
6. Печи на 180°C за 25 минути, докато станат сухи отвън, но меки отвътре.
7. (Може да ги изпечеш предварително и да ги затоплиш преди сервиране.)

## Фритъри от броколи
### Необходими продукти
- 1 средно голяма глава броколи
- 2 с.л. нахутово брашно
- 2 с.л. обикновено брашно
- 4–5 с.л. вода (до получаване на гъсто тесто)
- 1 ч.л. дижонска горчица
- 1 ч.л. лимонова кора
- 1 с.л. копър или магданоз, ситно нарязан
- 1 стрък пресен лук, ситно нарязан
- 1 скилидка чесън, пресована
- 1 ч.л. каперси (по желание)
- сол и черен пипер
- олио за пържене

### Начин на приготвяне
1. Накълцай броколите на ситно .
2. В отделна купа смесете брашната и водата до гъсто тесто.
3. Добави всички останали съставки и разбъркай добре.
4. Оформи 4 кюфтета и ги изпържи в малко олио по 3–5 минути от всяка страна, до златисто.
5. (Ако предпочиташ, може да ги изпечеш във фурна на 200°C за 20–25 минути.)

## Крема сирене от тофу
### Необходими продукти
- 200 г твърдо тофу
- 1 с.л. сол
- Сокът от 1 лимон
- 3 с.л. разтопено кокосово масло (или зехтин)
- 1 шепа пресен спанак или копър

### Начин на приготвяне
1. Смеси всичко в блендер без спанака и пасирай до гладък крем.
2. Добави спанака ситно нарязан и разбъркай с лъжица.
3. (Ако искаш по-"сирен" вкус, добави 1 с.л. хранителна мая.)

## Сглобяване на бургера
1. Разрежи питката от леща на две.
2. Намажи долната част с щедър слой крем сирене от тофу.
3. Постави отгоре един броколи фритър.
4. Добави свежи резени домат, листо маруля, малко червен лук или авокадо.
5. Завърши с още малко тофу крем и горната половина на питката.
6. Поднеси с гарнитура – печени картофи, салата или просто свежи зеленчуци.

Резултат:  
Сочен, ароматен и изцяло растителен бургер, който е богат на протеини, фибри и вкус!
